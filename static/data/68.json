{
    "title": "நீதத்துவமாகி",
    "santham": [
        "தானத் தனதான தானத் - தனதான"
    ],
    "thalam": "மதுரை",
    "lyrics": [
        "நீதத் துவமாகி  நேமத் - துணையாகிப்",
        "பூதத் தயவான  போதைத் - தருவாயே",
        "நாதத் தொனியோனே  ஞானக் - கடலோனே",
        "கோதற் றமுதானே  கூடற் - பெருமாளே."
    ],
    "patham": [
        "நீதத் துவமாகி  நேமத்  துணையாகிப்",
        "பூதத் தயவான  போதைத்  தருவாயே",
        "நாதத் தொனியோனே  ஞானக்  கடலோனே",
        "கோதற்ற அமுதானே  கூடற்  பெருமாளே."
    ],
    "words": [
        "நீதத்துவம் - நீதித்தன்மை",
        "நேமம் - சீரிய ஒழுக்கம்",
        "பூதம் - உயிர்வர்க்கங்கள்",
        "தயவான - கருணைசெய்வான்",
        "கூடல் - மதுரை"
    ],
    "porul": "நீதித்தன்மை கொண்டதாய், சீரிய ஒழுக்கத்தில் ஒழுகுவதற்குத் துணை செய்வதாய், உயிர்வர்க்கங்களின் மேல் கருணைசெய்வதாய் விளங்கும் நல்லறிவைத் தந்தருள்வாயாக. ஒலியும் ஓசையுமாய் விளங்குபவனே, ஞான சமுத்திரமே, குற்றமில்லாத அமிர்தத்தைப் போன்றவனே, நான்மாடக்கூடல் என்னும் மதுரைப்பதியில் உள்ள பெருமாளே.",
    "kaumaram_id": "965",
    "sl_no": "68",
    "music": null,
    "legend": null
}